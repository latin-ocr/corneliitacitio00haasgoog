2‘2 , CORNELII TAGITI

inter se rationibus placitum ut epistulae nomine pribdibib

scriberentur, missionem dari vicena stipendia meritis3
exauctorari qui sena dena fecissent ac retineri sub vexillo
ceterorum inmunes nisi propulsandi hostis3 legata quae

ar petiverant exsolvi duplicariqua' Sensit miles in tempus
conficta statimque flagitavit: missio per tribunos matura-
tur3 largitio differebatur in hiberna cuiusque. non absces-
sere quintani unetvicesimanique, donec isdem in aestivis
contracta ex viatico amicorum ipsiusque Caesaris pecunia
persolveretur. primam ac vicesimam legiones Caecina le-
gatus in civitatem Ubiorum reduxit, turpi agmine, cum
fisci de imperatore rapti intersigna interque aquilas ve-
herentur. Germanicus superiorem ad exercitum pmfeotus
secundam et tertiam decumam et sextam decumam legio-
nes nihil cunctatas sacramento adigit ς quartadecimani pau·
lum dubitaverant: pecunia et missio quamvis non flagi-
tantibus oblata est.

38 At in Chaucis coeptavere seditionem praesidium agi-
tantes vexillarii discordium legionum et praesenti duorum
militum supplicio paulum repressi sunt3 iusserat id Μ’.
Ennius, castrorum praefectus, bono magis exemplo quam
concesso iure. deinde intumescente motu profugus reper-
tusque, postquam intutae latebrae, praesidium ab audacia
mutuatur: non praefectum abiis, sed Germanicum ducem,
sed Tiberium imperatorem violari. simul exterritis qui
obstiterant, raptum vexillum ad ripam vertit, etsi quis
agmine decessisset, pro desertore fore clamitans reduxit
in hiberna turbidos et nihil ausos.

89 Interea legati ab senatu regressum iam apud aram
Ubiorum Germanicum adeunt. duae ibi legiones, prima
atque vicesima, veteranique nuper missi sub vexillo hie-
mabant3 pavidos et conscientia vaecordes intrat metus:
venisse patrum iussu qui inrita facerent quae per sedi-
tionem expresserant3 utque mos vulgo quamvis falsis reum
subdere, Munatium Plancum, consulatu functum, prin-
cipem legationis, auctorem senatus consulti incusant; et
nocte concubia vexillum in domo Germanici situm flagi-
tare occipiunt, concursuque ad ianuam facto moliuntur
fores, extractum cubili Caesarem tradere vexillum intento

 

