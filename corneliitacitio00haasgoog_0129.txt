52 CORNELII TAOITI

. · an. 769.
acie, fortuna magis quam virtus deserebat. et Germani-
cus quo magis adgnosceretur, detraxerat tegimen capiti
orabatque insisterent caedibus: nil opus captivis, solam
internecionem gentis finem bello fore. iamque sero diei
subducit cx acie legionem faciendis eastris: ceterae ad
noctem cruore hostium satiatae sunt. equites ambigue

certavere. ,
aa Laudatis pro contione victoribus Caesar congeriem ar-

morum struxit, superbo cum titulo: debellatis inter Rhe-
num Albimque nationibus exercitum Tiberii Caesaris ea
monimenta Marti et Iovi et Augusto sacravisse: de se
nihil addidit, metu invidiae an ratus conscientiam lacti satis
esse. mox bellum in Angrivarios Stertinio mandat, ni de-
ditionem properavissent3 atque illi supplices nihil abnuendo
veniam omnium accepere.

23 Sed aestate iam adulta legionum aliae itinere terrestri
in hibernacula remissam plures Caesar classi impositas
per· fiumen Amisiam Oceano invexit. ae primo placidum
aequor mille navium remis strepere aut velis inpelli: mox ,
atro nubium globo effusa grando, simul variis undique
procellis incerti fluctus prospectum adimere, regimen in-
pedire3 milesque pavidus et casuum maris ignauus dum
turbat nautas vel intempestive iuvat, officia prudentium
corrumpebat. omne dehinc caelum et marc omne in austrum
cessit, qui tumidis Germaniae terris, profundis'amnibus,
immenso nubium tractu validus et rigore vicini septen-
trionis horridior rapuit disiecitque naves in aperta Oceani
aut insulas saxis abruptis vel per occulta vada infestas.
quibus paulum aegreque vitatis, postquam mutabat aestus
eodemque quo ventus ferebat, non adhaerere ancoris, non
exhaurire inrumpentis undas poterant: equi, iumenta, sar-
cinae, etiam arma praecipitantur, quo levarentur alvei
manantes per latera et fluctu supenrrgente.

at Quanto violentior cetero mari Oceanus et truculentia
caeli praestat Germania, tantum illa clades novitate et
magnitudine excessit, hostilibus circum litoribus aut ita
vasto [et] profundo, ut credatur novissimum ac sine terris
mare. pars navium haustae sunt, plures apud insulas lon-
gius sitas eiectae milesque nullo illic hominum cultu lame

 

