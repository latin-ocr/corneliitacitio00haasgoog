78 CORNELII TAGITI

ι. ιι. ⁷72.
dita mors adeo incendit ut ante edictum magistratuum,
ante senatusconsultum sumpto iustitio desererentur fora,
clauderentur domus3 passim silentia et gemitus, nihil com-
positum in ostentationem ct quamquam neque insignibus
lugentium abstinerent, altius animis maerebant. forte ne· .
gotiatores, vivente adhuc Germanico Syria egressi, lae-
tiora ds valitudine eius attulere: statim credita, statim

‘ vulgata sunt; ut quisque obvius, quamvis leviter audita
in alios atque illi in plures cumulata gaudio transferunt;
cursant per urbem, moliuntur templorum fores3 iuvat cre-
dulitatem nox et promptior inter tenebras adfirmatio. nec -
obstitit falsis Tiberius, donec tempore ac spatio vane-
scerent: et populus quasi rursum ereptum acrius doluit.

83 Honores, ut quis amore in Germanicum aut ingenio
validus, reperti decretique: ut nomen eius Saliari carmine
caneretur3 sedes curules sacerdotum Augustalium locis
superque eas querceae coronae statuerentur3 ludos cir-
censes eburna effigies praeiret neve quis flamen aut augur
in locum Germanici 'nisi gentis Iuliae crearetur3 arcus ‚ad-
diti Romae et apud ripam Rheni etin monte Syriae
Amano, cum inscriptione rerumgestarum ac mortem ob
rem publicam obissc3 sepvdchrum Antiochiae, ubi crema
tus, tribunal Epidaphnae, quo in loco vitam finierat: sta
tuarum locorumve in quis coleretur haud facile quis nu-
merum inierit. cum censeretur clipeus auro et magnitudine
insignis inter auctores eloquentiae, adseveravit Tiberius
solitum paremque ceteris· dicaturum: nequeenim eloquen-

, tiam fortuna discerni, et satis inlustre, si veteres inter κ
scriptores haberetru. equester ordo cuneum Germanici ap-
pellavit qui iuniorum dicebatur, instituitque uti turmae
idibus Iuliis imaginem eius sequerentur. pleraque manent:
quaedam statim omissa sunt, aut vetustas oblitteravit.

84 Ceterum recenti adhuc maestitia soror Germanici Li-
via, nupta Drus0, duos virilis sexus simul enixa est, quod
rarum laetumque etiam modicis penatibus, tanto gaudio
prinoipem adfecit, utnon temperaverit quin iactaret apud
patres nulli ante Romanorum eiusdem fastigii viro gemi-
nam stirpem editam: nam cuncta, etiam sentite, ad glo-

riam vertebat3 sed populo tali in tempore id quoque do-

 

