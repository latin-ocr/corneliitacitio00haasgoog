98 CORNELII TAClTl

a.n. 774.
. Ancharius Priscus Caesium Cordum, pro consule Cretae,
postulaverat repetundis addito maiestatis crimine, quod
tum omnium accusationum complementum erat Caesar
Antistium Veterem e primoribus Macedoniae, absolutum
adulterii, increpitis iudicibus ad dicendam maiestatis cau-
sam retraxit ut turbidum et Rhescuporidis consiliis per-
mixtum, qua tempestate Cotye [fratre] interfecto bellum
aduersus nos volverat ; igitur aqua et igni interdictum reo,
adpositumque ut teneretur insula neque Macedoniae ne-
que Threciae opportuna.

· Nam Threcia diviso imperio in Rhoemetalcen et libe-
ros Cotyis, quis ob infantiam tutor erat Trebellianus Ru-
fus, insolentia nostri discors agebat neque minus Rhoe-
metalcen quam Trebellianum incusans popularium iniurias
inultas sinere. Coelaletae Odrysaeque et Dii, validae na
tiones, arma cepere, ducibus diversis et paribus inter se
per ignobilitatem quae causa fuit ne in bellum atrox co-
alescerent: pars turbant praesentia, alii montem Haemum
transgrediuntur ut remotos populos concirent3 plurimi ac
maxime compositi regem urbemque Philippopolim, a Ma·

39 cedone Philippo sitam, circumsidunt. quae ubi cognita
P. Vellaeo -— is proximum exercitum praesidebat - ala-
rios equites ac levis cohortium mittit ineos qui praeda-
bundi aut adsumendis auxiliis vagabantur, ipse robur pe-
ditum ad exsolvendum obsidium ducit, simulque cuncta
prospere acta, caesis populatoribus et dissensione orto
apud obsidentes regisque opportuna eruptione et adventu
legionis: neque aciem aut proelium dici decuerit, inquo
semermi ac palantes trucidati sunt sine nostro sanguine.

. 40 Eodem anno Galliarum civitates ob magnitudinem aeris

, alieni rebellionem coeptavere, cuius exstimulator aceni-
mus inter Treveros Iulius Florus, apud Aeduos Iulius

Sacrovir. nobilitas ambobus et maiorum bona facta, eoque
Romana civitas olim data, cum id rarum nec nisi virtuti
pretium esset: ii secretis conloquiis, ferocissimo quoque
amumpto aut quibus ob egestatem ac metum ex flagitiis
maxima peccandi necessitudo, componunt Florus Belgas,
Sacrovir propiores Gallos concire; igitur per conciliabula
et coetus seditiosa disserebant de continuatione tributo-

 

