’ 104 CORNELII TAClTl

ι. u. 775.
quisque gratiam trahant, unius invidia ab omnibus pecoaf
tur. quid enim primum prohibere et priscum ad morem
recidere adgrediar? villarumne infinita spatia? familiarum
numemm et nationes? argenti ct auri pondus? aeris tabu-
lammque miracula? promiscas viris et feminis vestes at-

que illa seminarum propria, quis lapidum causa pecuniae
54 nostrae ad externas aut hostilis gentes transferuntur? nec
ignoro in conviviis et circulis incusari ista et modum posci;
sed siquis legem sanciat, poenas indicat, cidem illi civi-
tatem verti, splendidissimo cuique exitium parari, nemi-
nem oriminis expertem clamitabunt: atqui ne corporis
quidem morbos veteres et diu auctos nisi per dura et
aspera coerceas: corruptus simul et corruptor, aeger et
flagrans animus baud levioribus remediis restinguendus
est quam libidinibus ardescit. tot amaioribus repertae
leges, tot quas divus Augustus tulit, illae oblivione, hae,
quod flagitiosius est, contemptu abolitae securiorem luxum
fecere3 nam si velis quod nondum vetitum est, timeas ne
vetere; at si prohibita impune transcenderis, neque metus
ultra neque pudor est cur ergo olim parsimonia pollebat?
qnia sibi quisque moderabatur, quia unius urbis cives
eramus3 ne inritamenta quidem eadem intra Italiam do·
minantibus: externis victoriis aliena, civilibus etiam nostra
consumere didicimus. quantulum istud est do quo aediles
admonenti quam, si cetera respicias, in levi habendum!
at hercule nemo refert quod Italia externae opis indiget,
’ quod vita populi Romani per incerta maris et tempesta·
tum cotidie volvitur3 ac nisi provinciarum copiae et do-
’ minis et servitiiset agris subvenerint, nostra nos scilicet
nemora nostraeque villae tuebuntur. hanc, patres con-
scripti, curam sustinet princeps3 haec omissa funditus rem
publicam trahet3 reliquis intra animum medendum est:
nos pudor, pauperes necessitas, divitas satias in melius
mutet. aut si quis ex magistratibus tantam industriam ao
severitatem pollicetur ut ire obviam queat, bunc ego et
laudo, et exonerari laborum meorum partem fateort sin
accusare vitia volunt, dein, cum gloriam eius rei adepti
sunt, simultates faciunt ac mihi relinquunt, credite, patres
conscripti, me quoque non esse offensionum avidum3- quas

 

