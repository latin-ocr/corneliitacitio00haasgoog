188 conumu raorrr
ι. ιι. 800.

referendam, ne ritus sacrorum inter ambigua culti per pro-
spera oblitterarentur. factum ex eo senatus consultum, vi-
derent pontifices quae retinenda firmandaque haruspicum.
ιε Eodem anno Cheruscorum gens regem Roma petivit,
amissis per interna bella nobilibus et uno reliquo stirpis
regiae, qui apud urbem habebatur, nomine Italicus. pater-
num huic genus e Flavo, fratre Arminii, mater ex Catu-
mero‚ principe Chattorum, erat3 ipse forma decorus et armis
equisque in patrium nostrumque morem exercitus3 igitur
Caesar auctum pecunia, additis stipatoribus, hortatur gen-
’ tile decus magno animo capessere: illum primum Romae ·
ortum, nec obsidem sed civem, ire externum ad imperium.
Ι ac primo' laetus Germanis adventus, atque eo quod nullis
discordiis inbutus pari in omnes studio ageret, celebrari,
coli, modo comitatem et temperantiam, nulli invisa, sae-
pius vinolentiam ac libidines, grata barbaris, usurpans: iam·
que apud proximos, iam longius clarescere, cum potentiam
eius suspectantes, qui factionibus floruerant, discedunt ad
conterminos populos ac testificantur adimi veterem Germa»
niae libertatem et Romanas opes insurgere: adeo neminem
isdem in terris ortum, qui principem locum impleat, nisi
exploratoris Flavi progenies super cunctos attollatur? frustra
Arminium praescribi ; cuius si filius hostili in solo adultus in
regnum venisset, posse extimesoi infectum alimonio, ser-
vitio, cultu, omuibus externisr at si paterna Italico mens
esset, non alium infensius arma contra patriam ac deos
penates quam parentem eius exercuisse.
rr His atque talibus magnas copias coegere ; nec paucio-
res Italicum sequebanturrnou enim irrupisse ad invitos,
sed accitum memorabat, quando nobilitate ceteros anteiret:
virtutem experirentur, an dignum se patruo Arminio, aro
Catumero praeberet3 nec patrem rubori, quod fidem ad-
versus Romanos volentibus Germanis sumptam numquam
omisisset3 salso libertatis vocabulum obtendi ab his qui pri-
vatim degeneres, in pubhcum exitiosi, nihil spei nisi perdis·
cardias habeant. adstrepebat huic alacre vulgus3 et magno
inter barbaros proeho victor rex, dein secunda fortuna ad su·
perhiam prolapsus pulsusque ac rursus Langobardorum opi·
bus refectus, perlaeta, peradvcrsares Cheruscas alllictabat.

 

