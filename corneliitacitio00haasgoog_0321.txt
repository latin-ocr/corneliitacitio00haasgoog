244 connumeramur
a. n. sn.

nibus3 pars in planitiem porrigebatur ad explicandas cqui-
tum turmas. dieque pacto prior Corbulo socias cohortes
et auxilia regum pro cornibus, medio sextam legionem
constituit, cui accita per noctem aliis ex castris tria milia
tertianorum permiscucrat, unacum aquila, quasi eadem
legio spectaretur. Tiridates vergente iam die procul ad-
stitit, undc videri magis quam audiri posset: ita sine con·
gressu dux Romanus abscedere militem sua quemque in
castra iubet.

39 Rex sive fraudem suspectans, quia plura simul in loca
ibatur, sivo ut commeatus nostros Pontico mari et Tra-
pezunte oppido adventantes interciperet, propere discedit3
sed neque commeatibus vim facere potuit, quia per mon-
tes ducebantur praesidiis nostris insessos, et Corbulo, ne
irritum bellum traheretur utque Armenios ad sua defen-¹
denda cogeret, excindere parat castella, sibique quod va-
lidissimum in ea praefectura, cognomento Volandum, su-
mit3 minora Cornelio Flacco legato et Insteio Capitoni,
castrorum praefecto, mandat. tum circumspectis muni-
mentis, et quae expugnationi idonea provisis, hortatur mi·
lites ut hostem vagum neque paci aut proelio paratum,
sed perfidiam et ignaviam fuga confitentem exuerent se-
dibus gloriaeque pariter et praedae consulerent. tum qua-
dripertito exercitu hos in testudinem conglobatos subruendo
vallo inducit, alios scalas moenibus admovere, multos tor-
mentis faces et hastas incutere iubet; libritoribus fundito-
ribusque attributus locus unde eminus glandes torquerent,
ne qua pars subsidium laborantibus ferret pari undique
metu. tantus inde ardor certantis exercitus fuit ut intra
tertiam diei partem nudati propugnatoribus muri, obices
portarum subversi, capta escensu munimenta omnesque
puberes trucidati sint, nullo milite amisso, paucis admo-
dum vulneratis; et inbelle vulgus sub corona venundatum,
reliqua praeda victoribus cessit. pari fortuna legatus ac
praefectus usi sunt; tribusque una die castellis expugna-
tis cetera terrore et alia sponte incolarum in deditionem
veniebant. unde orta fiducia caput gentis Artaxata aggre-
diendi; nec tamen proximo itinere ductae legiones, quae
si amnem Araxen, qui moenia alluit, ponte transgmdc·

 

