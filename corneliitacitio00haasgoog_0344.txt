ANNALIUM LIB. XIV. 24—29. 267
amma

et praesidium, mille legionarii, tres sociorum cohortes du·
aeque equitum alae, quo facilius novum regnum tueretur.
pars Armeniae, ut cuique finitima, Pharasmani Polemoni·
que et Aristobulo atque Antiocho parere iussae sunt: Cor·
bulo in Syriam abscessit, morte Ummidii legati vacuam
ac sibi permissam.

Eodem anno ex inlustribus Asiae urbibus Laodicea tre· 27
more terrae prolapsa, nullo a nobis remedio, propriis opi-
bus revaluit3 at in Italia vetus oppidum Puteoli ius colo-
niae et cognomentum aNerone apiscuntur. veterani Ta-
rentum et Antium adscripti nontamen infrequentiae loco-
rum subvenere, dilapsis pluribus in provincias in quibus
stipendia expleverant3 neque coniugiis suscipiendis neque
alendis liberis sueti orbas sine posteris domos relinque·
bantr non enim, ut olim, universae legiones deduceban-
turcum tribunis et centurionibus et sui cuiusque ordinis
militibus, ut consensu et caritate rem publicam efficerent,
sed ignoti inter se, diversis manipulis, sinc rectore, sine
affectibus mutuis, quasi ex alio genere mortalium repente
in unum collecti, numerus magis quam colonia.

Comitia praetorum arbitrio senatus haberi solita, quod 28
acriore ambitu exarserant, princeps composuit, tris, qui
supra numerum petebant, legioni praeficiendo; auxitque
patrum honorem statuendo ut, qui a privatis iudicibus ad
senatum provocavissent, eiusdem pecuniae periculum fa
carent cuius ii qui imperatorem appellavere: nam antea
vacuum id solutumque poena fuerat. fine anni Vibius Se-
cundus, eques Romanus, accusantibus Mauris repetunda-
rum damnatur atque Italia exigitur, ne graviore poena af-
ficeretur, Vibii Crispi fratris opibus enisus.

Cassoruo Puero et Parsoruo Transeo concidibus gra- 29
vis clades in Britannia accepta, in qua neque A. Didius
legatus, ut memoravi, nisi parta retinuerat, et successor
Veranius modicis excursibus Siluras populatus, quin ultra
bellurn proferret, morte prohibitus est, magna, dum vixit,
severitatis sama, supremis testamenti verbis ambitionis ma-
nifestus: qnippe multa in Neronem adulatione addidit sub-
iecturum ei provinciam fuisse, si biennio proximo vixisset.
sed tum Paulinus Suetonius obtinebat Britannos, scientia

 

