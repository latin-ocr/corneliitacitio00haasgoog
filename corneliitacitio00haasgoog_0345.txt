268 CORNELII TAClTl

nu. ⁸14.
militiae et mmore populi, quineminem sine aemulo sinit,
Corbulonis concertator receptaequeArmeuiae decus aequare
domitis perduellibus cupiens3 igitur Monam insulam, in-
colis validam et receptaculum perfugarum, adgredi parat,
navesque fabricatur plano alveo adversus breve et incer-
tum: sio pedes; equites vado secuti aut altiores inter un-
das adnantes equis demisere.

30 Stabat pro litore diversa acies, densa armis virisque,
intercursantibus feminis3 in modum Furiarum veste ferali,
crinibus deiectis faces praeferebant3 drmdaeqne circum,
preces, diras sublatis ad caelum manibus fimdentes, no-
vitate aspectus perculere militem, ut quasi haerentibus
membris immobile corpus vulneribus praeberent dein co-
hortationibus ducis etse ipsi stimulantes, ne muliebre et
fanaticum agmen pavescerent, inferunt signa sternuntque
obuios et igni suo involvunt. praesidium posthac inposi-
tum victis excisique luci saevis superstitionibus sacri: uam
cruore captivo adolere aras et hominum fibris consulere
deos fas habebant. haec agenti Suetonio repentina defectio
provinciae nuntiatur.

³1 Rex Icenorum Prasutagus, longa opulentia clarus, Cae-
sarem heredem duasque filias scripserat, tali obsequio ra-
tus regnumque et domum suam procul iniuria fore. quod
contra vertit, adeo ut regnum per centuriones, domus per
servos velut capta vastarentur: iam primum uxor eius
Boudicca verberibus affecta et filiae stupro violatae sunt3
praecipui quique Icenorum avitis bonis exuuntur, et pro-
pinqui regis inter mancipia habebantur. qua contumelia et
metu graviorum, quando informem provinciae cesserant,
rapiunt arma, commotis ad rebellationem Trinobantibus
etqui alii nondum servitio fracti resumere libertatem oc-
cultis coniurationibus pepigerant, acerrimo in veteranos
odio: quippe in coloniam Camulodunum recens deducti,
quasi cunctam regionem muneri accepissent, pellebant do-
mibus, exturbabant agris, captivos, servos appellando, fo-
ventibus inpotentiam veteranorum militibus similitudine
vitae et spe eiusdem licentiae. ad hoc templum divo Clau-
dio constitutum-quasi arx aeternae dominationis aspicie-
batur, delectique sacerdotes specie religionis omnis fortu-

 

