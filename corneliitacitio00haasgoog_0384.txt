AllNALIUlI ΜΒ. XV. 52-54. 307

p. Oh. 65.
domoque aut hortis clausus ad ludicra circi ventitabat
promptioresque aditus erant laetitia spectaculi. ordinem in-
sidiis composuerant, ut Lateranus, quasi subsidium rei fa
miliari oraret, deprecabundus et genibus principis accidens
prosterneret incautum premeretque, animi validus et corpore
ingens3 tum iacentem et impeditum tribuni et centuriones
et ceterorum, utquisque audentiae habuisset, adcurrerent
trucidarentque, primas sibi partes expostulante Scaevino,
qui pugionem templo Salutis [in Etruria] sive, ut alii tra-
didere, Fortunae Ferentino in oppido detraxerat gestabat·
que velut magno operi sacrum3 interim Piso apud aedem
Cereris opperiretur, unde eum praefectus Faenius et ce·
teri accitum ferrent in cas-tra, comitante Antonia, Claudii
Caesaris filia, ad eliciendum volgi favorem, quod O. Pli-
nius memorat: nobis quoquo modo traditum non occultare
in animo fuit, quamvis absurdum videretur aut inanem ad
spem Antoniam nomen et periculum commodavisse, aut Pi-
sonem notum amore uxoris alii matrimonio se obstrinxisse,
nisi si cupido dominandi cunctis affectibus flagrantior est.
Sed mirum qnam inter diversi generis, ordinis, aetatis, aa
sexus, dites, pauperes taciturnitate omnia cohibita sint,
donee proditio coepitc domo Scaevini3 qni pridie insidiarum
multo sermone cum Antonio Natalc, dein regressus do·
mum testamentum obsignavit, promptum vagina pugionem,
de quo supra retuli, vetustate obtusum increpans asperari
saxo et in mucronem ardescere iussit eamque curam liberto
Milicho mandarit; simul affluentius solito convivium ini-
tum, servorum carissimi libertate et alii pecunia donati3
atque ipse maestus et magnac cogitationis manifestus erat,
quamvis laetitiam vagis sermonibus simularet3 postremo
volneribds ligamenta, quibusque sistitur sanguis, petebat,
qnae eundem Milichum monet, sive gnarum coniurationis
et illuc usque fidum, seu nescium et tunc primum arreptis
suspicionibus, ut plerique tradidere de consequentibus: nam
cum secum servilis animus praemia perfidiae reputavit,
simulque inmensa pecunia et potentia obversabantur, cessit '
fas et salus patroni et acceptae libertatis memoria3 etenim -
uxoris quoque consilium adsumpserat, muliebre ac dete-¹
rius: quippe ultro metum intentabat, multosque astitisse
20*

 

